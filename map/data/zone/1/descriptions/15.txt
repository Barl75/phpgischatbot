Il sentiero parte a poche centinaia di metri dalla Caserma Forestale di Pantaleo. Si prosegue verso sud lungo una vecchia mulattiera oramai ridotta a sentiero che costeggia per gran parte del suo percorso il Rio S’Arremu.

E’ immerso per tutta la sua estensione in una fitta vegetazione tipicamente mediterranea con alberi di corbezzolo, fillirea e leccio. Nella parte più alta si rinviene qualche albero di agrifoglio.

Nella prima parte presenta ridotte pendenze, poi diviene più impegnativo con tratti intorno al 19%, per terminare nei pressi della Sorgente Is Arrus (658 m s.l.m.).

Questo sentiero incrocia sia il 216 (Guardia Is Murteras) che il 202 (Pantaleo - Is Cannoneris).$http://www.sardegnasentieri.it/sentieri/pantaleo-%E2%80%93-sorgente-arrus-215