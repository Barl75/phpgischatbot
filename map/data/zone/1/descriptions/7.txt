Sentiero molto facile, nonostante il dislivello e la lunghezza siano comunque importanti. Dalla dispensa di Gambarussa, nella zona di Gutturu Mannu, si attraversa la SP 1 e si percorre il fondo di una strada sterrata in disuso, circondata da alte filiree, fino a quando questa raggiunge i resti di un campo chiuso con muretti a secco, presso alcuni olivastri. Lungo una traccia di sentiero si scende al Riu Bidda Mores (231 m s.l.s.), guadandolo e raggiungendo una mulattiera che ne percorre il fianco, in salita, riguadagnando la sede della sterrata in disuso ad una quota superiore. Il fondo viario è distrutto dalle alluvioni, ma sempre facile da seguire, in decisa salita, fino a svalicare nei pressi di una stazione meteorologica. Qui la sterrata è nuovamente in ottime condizioni e si segue senza difficoltà fino al fondovalle ed alle strutture di Monte Nieddu.$http://www.sardegnasentieri.it/sentieri/gutturu-mannu-caserma-gambarusssa-206