Il sentiero parte dalle strutture dell’Ente Foreste a Gambarussa (Complesso forestale Gutturu Mannu) andando subito a raggiungere e percorrere controcorrente il Rio omonimo sul suo alveo.

Il tracciato segue i resti di una vecchia carraia, per guadare il fiume su vari ponticelli in legno e, un’ultima volta, senza opere umane di fronte alla confluenza con Riu Perdu Secci.

Sulla sinistra, un’altra carrareccia reca alla regione di Fanebas (dove si incrocia il sentiero 205), ricca di testimonianze archeologiche, tra le quali un interessante Nuraghe che si lascia sulla sinistra.

Si è ora su una mulattiera spettacolare, a picco sopra il Riu Trunconi Mannu, e la si segue fino a Porcili Isidori (482 m s.l.m), che si raggiunge sotto i corbezzoli in decisa salita. Un’altra mulattiera porta, dopo un breve saliscendi sul Riu su Marru de su Zippiri, a S’Arcu su Schisorgiu (473 m s.l.m.), presso la SP 1 utilizzando la quale è possibile abbandonare il percorso.

Per proseguire invece sul 208 bisogna utilizzare una evidente carrareccia in discesa, che in poco tempo porta a ricongiungersi alla stessa Provinciale nella zona di Bau Scova.   Da lì si può prosegue per la casa forestale del Complesso Pantaleo, distante circa 3 km.$http://www.sardegnasentieri.it/sentieri/gambarussa-bau-scova