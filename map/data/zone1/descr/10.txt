Il sentiero prende il via dalla località Porcili Isidori raggiungibile dal sentiero 208 o dalla comoda pista forestale che parte dalla SP 1 nella località Trunconeddu.

Il sentiero inizia in salita e raggiunge velocemente la località Porcili Mannu (482 m s.l.s.) su pista forestale, per poi ridiscendere fino al rio Trunconi Mannu nei pressi del quale termina la pista e si prosegue per sentiero.

Il percorso prosegue in salita fino al Monte Seddas (845 m s.l.s.) e da qui fino alle pendici del Monte Lattias fino a circa 1000 m s.l.s..

Ridiscende in località Is Castangias fino a incrociare il sentiero 205 nei pressi de S’arcu de Perdu Secci (345 m s.l.s.). Da questo punto prosegue attraverso il canale di Perdu Secci costeggiando l’omonimo rio fino al termine del sentiero (183 m s.l.s.) nei pressi della località Is Pauceris dove incrocia nuovamente il sentiero 208.

Questo sentiero attraversa un’area di estrema bellezza caratterizzata dalla tipica foresta di macchia mediterranea.$http://www.sardegnasentieri.it/sentieri/porcili-isidori-%E2%80%93-pauceris-209